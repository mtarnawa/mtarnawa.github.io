+++
date = '2026-02-19T18:19:47+01:00'
draft = false
title = 'A jednak rozdziobią nas...'
+++

<div class="poem">

*A jednak rozdziobią nas kruki i wrony,  
Znajdą nas gdzieś wśród śmieci,  
"Zacznijcie od oczu, bo wzrok niepotrzebny"  
A słońce już dawno dla nas nie świeci.*

*Przelecą nam w głowach wspomnienia,  
Szybko, bo tak niewiele ich mamy  
Mistyczny moment ostatniego zbliżenia  
przerwą głośne drzwi śmietnikowej bramy.*

*Krakanie znajdzie w ciszy zwieńczenie  
Zanim zapomni o nas świat całkiem,  
Przestanie mieć w końcu znaczenie   
Kto skrzywdził uczynkiem, a kto zaniedbaniem.*

*I ta mała, krwawa plama na chodniku  
Zostanie po nas może na dni kilka,   
Wyryją nam epitafium w korze pobliskiego buku:  
"Żyli krótko i żałośnie jak owca w skórze wilka".*

</div>
